vm PROOEMIUM SECUNm voLUM1N1s

tris Lainez et P. Polanci exaratis, depromptae sunt, et in codiee,
sub numero 33, ck, d), in tomo Ι descripto, asservantur.

Caeterae tandem epistolae variorum ad Ρ. Nadal, et illae,
quae de rebus ab ipso gestis ad appendicem huj us voluminis rejia
ciuntur, archetypae ut plurimum, frequenter etiam autographae
sunt. Videsis, quae de tota hac serie epistolarum in praefatione
generali totius operis diximus.

 

2. Epistularum genus—Quod ad genus seu naturam ha-
rum epistolarum attinet, maxima earum pars ad intimam Lai-
nium inter et Natalem communicationem circa Societatis regi-
men, praecipue in Germania, pertinet. Frequens equidem litte-
rarum commercium inter praepositum generalem Societatis,
ejusque in tota Germania commissarium, quocum gravissima ne-
gotia conferebat, toto sesquianno, quo ipse in tridentino concilio
pontificii theologi munere fungebatur, haud spernenda subsidia
historiae scriptoribus suppeditabit. Negotia insuper potissima
religionis et Societatis in Gallia, Flandria, Hispania, Lusitania
et Italia frequenter cum viris egregiis e nostra Societate vel cum
principibus ecclesiasticis et laicis in his epistolis pertractantur.
Nuntii saepissime intermiscentur, vel de concilio oecumenico, ³
vel de reipublicae perturbationibus, vel de haereticorum in
catholicos insidiis, bellis, vexationibus, scriptis, aliisque bene
multis scitu plane dignissimis.

Aliae sunt praeterea litterae, commissariorum, provincialium,
rectorum, qui ex Hispania, Lusitania, Gallia et Germania, res
gestas sociorum, difficultates in regimine occurrentes, negotia
tandem majoris momenti Natali subinde referunt. Tales sunt
epistolae Patrum Araoz, Oliverii Manarei, Nicolai Delanoy, An-
tonii Vinch, Joannis Suarez, aliaeque permultae. Inter has re-
censendae essent, quae a B. Canisio ad Natalem datae hoc tem-
pore fuerunt. Illas autem, siquae in Germaniae aliisve tabulariis.
existant, quod certe ignoramus, ab erudito Societatis nostrae »
viro P. Ottone Braunsberger in. tertio et sequentibus collectio-
nis canisianae voluminibus, praeclare, sicut in prioribus praesti-

