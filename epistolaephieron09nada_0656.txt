614 ’ ΕΡΙΞΤ. P. NADAL

die insignis quidam adolescens cum parentis consensu admissus
est, nostris coloniensibus, nempe Busaeo et Fabio, bene notus,
Jodocus Lips, bruxellensis, puer magni ingenii. De bonitate con-
uictorum hoc sciat R. V., hoc tempore omnes omnino ita se ge-
rere, ut non uerbis, non obiurgationibus, non ulla seueritate sit
opus: frequenter communicant, libros si quos habent haereticos
ultro ipsi comburunt et lacerant: gaudent libros suos a praece-
ptoribus ab erroribus purgari, imo turpe esset et dedecus uelle
obsistere. Si quis forte esset, qui praeter caeteros, ut insolentior,
a praeceptore notaretur, ab eius consortio alii se abducunt. Si
quis Pater Societatis hac transit, gaudent omnes, eum et uidere,
et ab eo aliquam admonitiunculam audire. Proinde qui transit
hac conciunculam facere cogitur nostris convictoribus. Pauca
dico, Pater3 scio tamen colonienses uestros mirari, dum haec au-
diunt. Exercitia concionum et lectionum optime progrediuntur.
In summa aede, a reditu D. Henrici, cum existimatione et au-
thoritate accessit illi copiosior auditorum numerus; neque par-
uus colligitur fructus, quemadmodum indicant, qui post concio-
nem ipsum de rebus conscientiae suae alloqui solent3 alii haere-
ses deponunt, alii dubii redduntur, alii sese ad confessionem
parant. Non minus apud D. Vrsulam operatur Deus ministerio
Ρ. Joannis Rethii, qui populi magna frequentia catechismum illic
exponit. Lectiones domesticae suo more progrediuntur. Ad logi-
cam 60 ascenderunt; sed modo plures sunt ob eos, qui postmo-
dum accesserunt3 physici recentiores sunt 37. In reliquis clas-
sibus magnus etiam est numerus. Ego in publica schola theolo—
gorum, ex ordinatione R. Ρ. Natalis, doceo taliter qualiter li-
brum sententiarum, controuersas huius temporis, potius quam
scholasticas, quaestiones, quae in hisce hominibus hoc tempore
locum non haberent, exponens. Numerus auditorum, qui me
constanter audiunt facile centenarium attingit. Ora ut pro mea
infantia illis satisfaciam. Scitis R‚mum nostrum ipso die anima·
rum obiisse. Alius, qui modo electus est, decanus fuit summi
templi, bonus vir, catholicus, et qui uehementer hoc onus etiam
cum lachrymis detractavit. Si nostri collegii patrocinium susci-
peret et Societatis se patronum faceret, in hac ciuitate multa
posset. Est enim talis cuius uoluntas et imperium impleri debet ¹.

¹ Ms.‚ debes

