600 EP1ST. Ρ. NADAL

tae, mihi tamen acciderunt gratissimae. Quod de causa, de qua
missus huc sum, bene sperare se scribit, facit pro pietate sua,
sed spem hanc, nisi Deus misericordia sua singulari promouerit,
ne prorsus irrita sit et inanis, metuendum est. In hoc itaque no—
bis omnis est fiducia collocanda, is precibus assiduis nobis fati—
gandus est, ut afflictam sponsam suam, ecclesiam, oculis mise*
ricordiae suae respiciat, ac ea mihi consilia suppeditet, quibus
aliquid opis ad illam subleuandam adferri queat. Quam ad rem
uoluntate magis promptus, quam facultate sum paratus. Difficile
est seruare inuitos. Nunquam illa Christi uerba magis intellexi,
quam nunc: «Non est opus sanis medico, sed male habentibus.» ¹
Nullum hic male habentem uidere licet3 omnes ualde sibi sani
videntur, nec ab ulla re magis abhorrent, quam a salubri medi--
cina, cum tamen nusquam plures reperire liceat, qui male ha-
beant et comprimis periculosis morbis confflictentur. Sed neque
doceri quisquam hic indiget: omnes a Deo docti sunt3 docere,
magis quam doceri, parati.

Fuit hic mecum P. Canisius, ex cuius aduentu magnam con-
solationem capiebam, sed is uehementer ad suos redire primo =
quoque tempore cupiebat; itaque diutius eum retinere mihi non
licuit. Est nunc mecum Staphylus, qui commorabitur etiam hic
per hosce dies, quos uocant caniculares. Habet is, melius quam
alius quispiam, haereticorum rationes perspectas, qui quamuis
mirabiliter inter se dissideant, in hoc tamen vno conueniunt,
quod Vnam, sanctam, catholicam, apostolicam ecclesiam ex aequo
persequuntur omnes. A me nihil curae, diligentiae, laboris prae-
termittitur, ut possim ecclesiis, quas in iis terris in summo periculo
uersari uideo, succurrere, sed quantum adhuc profecerim, uehe—
menter me penitet. In uestris orationibus plurimum fiduciae col-
locatum habeo, quibus ut praesto mihi semper esse velletis, pe-
terem, nisi quod est in prouerbio: currentibus calcar addere su—
peruacaneum esse ducerem. Illud quaeso, velit apud Ulmum Dom
cardinalem Boromeum instare, quo possim celerius ad ea, quae
scribo, responsum habere. Opto P. V. vna cum P. Natali et Po-
lanco et vniuersa illa sancta Societate bene valere, cuius oratio—
nibus iterum atque iterum me commendo. Ex Vienna, v calenda-
rum Julii, anno Domini MDLX. Eiusdem Frater,

STANISLAUS, EPISCOPUS VARMIENSIS.
In parte inferiori primae paginae: P. Lainez. A tergo:

 

eam melius intelligas, cf. epistolas B. Canisii et ad ipsum datas a die 20 Maji
ad 1 Julii anno 1560, apud BRAUNSBERGER, loc. cit., ΙΙ, 637-671. Ex hac
aliisque similibus hujus appendicis epistolis causae etiam variarum Natahs
in Germaniam missionum uberius illustrantur.

¹ Vulgata editio ita habet: «Non est opus valentibus medico, sed male

habentibus» MATH„ IX, 12.

