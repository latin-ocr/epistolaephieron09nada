128 EPIST. P. NADAL-221

citissime, et eam mittent recta ad Patrem nostrum generalem3 sed
primum ad P. Canisium Augustam, vt breuissime, quae illi Pa— η
tres scripserint, legat biduo vel triduo, et, adhibito iudicio suo, ad
Patrem [transmittat]. Hoc magnopere omnes desideramus. Dent
operam Patres huic negotio diligenter, sed tamen ita vt ne pe——
riclitetur eorum incolumitas, propter nimium laborem. Nam si
fieri posset vt proximis nundinis ederetur, esset omnibus gratis—
simum et non absque fructu insigni. Simul curabimus, vt ad alia
respondeatur, libellum edere, quo exponatur initium et progres—
sus Societatis. Dominus erit vobiscum.

2. Quandoquidem habebitis iam a nostro Patre literas, qui-—
bus res vestrae dirigantur, nihil est quod de iis ad vos scribam,
neque vos de iisdem ad me scribatis; sed omnia ad Patrem refe—
ratis.

3. Cupio vos omnes in Domino 'bene valere3 ego quidem
bene valeo, Christo gratia. Substiti aliquot dies in hac domo, non
inutiliter, vt spero, occupatus. Deinde ex officio ingolstadienses
nostros inuisi: triduo proficiscar Oenopontum, inde vero profici—
scar Viennam et ad reliqua collegia, etiamsi intelligam suspitio-
nem pestis esse in illis ciuitatibus ¹. Propterea nominatim cupio
esse commendatum Patribus et fratribus, vt in missis et oratio-
nibus suis meminerint nostrorum collegiorum, quae sunt in ciui-
tatibus, quae peste laborant.

Hi Patres et fratres et omnes Patres et fratres istos salutant
in Domino. Dominus sit nobiscum: ora pro me, Pater. [Augu-
stae], ὁ Nouembris 1562. Tuus in Christo seruus,

† NATALIS. ΔΓ

,

 

¹ Vide epist. 218.

