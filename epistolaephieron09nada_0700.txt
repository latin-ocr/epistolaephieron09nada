6 58 . EPJST . Ρ. NADAL

cessariis animarum' salutis et totius ecclesiae christianae summo·
adiumento esse possunt, sicut etiam saepissime ex animo cupi·

uimus atque etiam nunc cupimus, et illis duobus optime con-

tentae sumus. Hos duos nobiscum conduximus, ex animo confi—

dentes et sperantes Tuam Reuerentiam nobis quinque sororibus„
nostram hanc filialem audaciam non male interpretaturam3 quod

sane fecimus tamquam semper optime propensae filiae T. D. ac

Societatis uniuersae. Non dubitamus itaque hoc placiturum D. T.,

quae etiam paterne idem approbabit et confirmabit. ’

Quod autem iam scribamus ad D. T., causa est haec, quia ti-
memus ne D. T. nobis hos duos supradictos aut alterum ex illis
auferat et auocet, quod-profecto nobis esset summopere ingratum
ac contrarium, incommodissimeque accideret. Quapropter, vene—
rande Pater ac domine, summo studio omnes iam et semper ro-
gamus, confidentissime atque ex animo petimus T. D. ut nobis⁴
semper hos duos nominatos de Societate, nimirum Ioannem Dir-
sium et Hermetem, relinquat nostros concionatores ac confessa—
rios, ac in multis aliis rebus utiles operarios atque adiutores, si-
cut et hactenus omne refugium nostrum in rebus spiritualibus ad
eos habuimus„ Quod uero hos supra dictos duos petimus, causae
urgentes et necessariae nos ad id mouent. Primo, quia iam ipsis
assuetae sumus omnibus in rebus, quae ad animae salutem spe-
ctant. Tota etiam aula eis ita est addicta et adheret, ut eorum
opera carere nollet. Praeterea toti regimini consultissimum uisum
est ut hos duos seruaremus, cum sint germani, quod apud nos
penitus et summe est necessarium utilissimumque. Insuper nos
sorores ita animo constituimus nostro et -conclusimus, ut non
aliis, quam his duobus supra nominatis <aliter facere nobis esset
summe contrarium) confiteri uelimus, ac in consiliis spiritua-
libus subiicere. Eo autem libentius hos duos habemus ac pe-
timus, quod piae memoriae pater noster, probissimus impe-
rator Ferdinandus, hos nobis designauerit, nominarit, ac ut
confessarios eos susciperemus iusserit. Egemus enirn operariis
germanis, et talibus, qui possint miseris animabus succurrere.
Ad haec, summa exigit necessitas ut hos duos retineamus,
ut, si quando postulat necessitas infirmitatis alterius (uti iam
experientia docuit), ut alter alterius subeat locum, concionando
et similia praestando, quae ad cultum diuinum pertinent. Nos ‘-
enim non libenter <nec etiam solemus) uiuimus absque cultu
diuino ac ordinaria concione, ut a iuuentute usque facere sumus
solitae, ac etiam nunc rigidius hunc catholicum ritum seruamus
ac magis magisque seruare contendimus. Praeterea tanta est
copia aulicorum nostrorum utriusque sexus, ut unus omnibus
satisfacere ex aequo nullo modo possit, confessiones audiendo et ·
id genus alia exequendO, uti aperte nobis experientia constat;
mmo uero potius necessarium esset ut plures haberemus ex

