· SECUNDI VOLUMINIS CONCLUSIO

Cum, jam evulgato primo hujus tomi fasciculo, nonnulla mo-
numenta Rornae invenerimus, quibus Natalis gesta in Germania
sub P. Lainez plenius illustrari potuerint; non abs re fore, quin-
immo rem gratam scriptoribus historiae praestituros duximus, si
pauca, ad modum coronidis hujus voluminis, hic annotaremus,
quibus, praedicta monumenta digito quodammodo lectori com-
monstrantes, illa minime inter epistolarum multitudinem delite—
scere pateremur, sed justo pretio prae aliis non paucis aestimari
curaremus. Quoniam autem intima connexio inter scripta, de qui-
bus dicendum nobis est, et plures alias hujus voluminis litteras
intercedit, de illis etiam aliqua 'animadvertere juvabit, quae in
prooemio, quia haec nova documenta ignota nobis erant, primo—
ribus tantum labris attingere potuimus.

Primo igitur ea, quae in praefatione nostra, pagina x, de apo-
stolico nuntio Zacharia Dolfino diximus , «praeclare scilicet
illurn pro tuenda sanctae sedis auctoritate decertasse, Patrisque
Natalis opera usum fuisse, ut solidis argumentis summum ponti—
* ficem universalis ecclesiae pastorem esse, pro germanorum dissi-
dentium confutatione evinceretur», dilucide confirmata videre
poterit historicae veritatis studiosus in epistolis, quas in annota—
tionibus ad paginas 218 et 219, ex archetypis in tabulariis reser-
vatis Vaticanis exstantibus nuper depromptas, edidimus.

Neque dumtaxat ea, quae in prooemio hac de re praelibata a
nobis fuerant, hisce litteris confirmantur, sed alia insuper, et So—
cietati, et Patri Nadal perhonorifica revelantur. Et primo qui-
dem ipse nuntius, ad concilii tridentini praesides scribens de dif-
ficultatibus ab ipso superandis pro felici exitu conventus theolo-

