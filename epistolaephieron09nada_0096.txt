70 P. NATALIS EPHEMER.

AUILAE, PRIMO

Parum hic substiti, sed dedi quibusdam consilium de re, quae
ad inquisitores attinebat; quod consilium intellexi postea fuisse
gratum inquisitoribus. Hic intellexi Vsum fuisse ducem albanum
opera Vnius e nostris.

131 SALMANTICAE, PRIMO

Nec hic substiti, sed recta Portum. Ι

ΑΙ) PORTUM, PRIMO

Repperi P. F ranciscum et Bustamantium: hic discesserat a
sua prouincia, quod aegre ferret suam rationem gubernandi non
probari ab aliquibus primarijs Patribus, quod saperet mona-
chismum. P. Franciscus visus est affecta esse valetudine. Con-
fessus est generaliter. Egi cum eo de suis, de Araosij, et prouin-
ciarum rebus. Ibi concepi interrogationes, quibus postea vsus
sum in visitatione. Incoepi habere aliquas 132 exhortationes.

Erat initium aliquod collegij siue domus: erant omniafere
incommoda, praeter amoenum hortum, sed qui esset in magna
montis decliuitate. Examinaui quidem, sed non audiui aliorum
confessiones tunc, sed rediens. Egimus de profectione P. F ran—
cisci, sed non definiuimus. Volui visitare Braccharam et Monte—

regium ¹.

133 BRAccHARAE, pmmo

Venjt mecum Bustamantius. Hic erat rector P. don Ignatius.
Erant in collegio cardinalis, vbi docuerat Clenardus, anguste
quidem, et tenuiter, nisi quod erat sacellum sat commodum. Ibi
incoepi colligere ex dubiis, quae acceperam ab Araozio, etc.; ea
colligere, quibus postea responderem. Habui exhortationes et
examina, audiui confessiones. Reliqua Ι in reditum distuli ².

¹ SACCHINUS, loc. cit., nn. 10, 11. Fol. 132 v. purum remanet.
‘² SAccfflsz, loc. cit, n. 12.

