680 Emsr. P . NADAL

optatum exitum perducantur (214). Litterarum quoque frequen-
tium subsidium sibi necessarium existimat, easque nomine Lainii
pollicetur Polancus (2 15).

Et hos quidem Natalis labores tanti momenti pro bono com-
muni existimat Lainez, ut collegiorum Germaniae inspectionem
differendam censeat, quoad res Oeniponte pertractatae ejus prae-
sentiam postulare videantur (220). Quantum autem spei reponeret
nuntius in Natalis consiliis, clare liquet ex iis, quae in⁴ epistola ad
praesides synodi die 2o Februarii data asserebat: «neque Canisium
neque episcopum petinensem quidquam in congressu dicturos,
quod et a P. Natali et a seipso prius non approbaretur» (219).

Rerum a Patribus Natali et Canisio Oeniponte gestarum fama
Romam perlata romanum pontificem ejusque curiam summo gau
dio cumulavit, prout testatur Polancus, nomine Lainii scribens
tum ad socios Romae commorantes, tum ad P. Ludovicum du .
Coudrey, et simul referens dissertationem a Natali, postulante
Dolfino, lucubratam, in qua ultra octoginta auctoritates seu ar—
gumenta congessit ad demonstrandam hanc thesim, quod scilicet
papa sit pastor universalis ecclesiae. Ex hoc autem tractatu Sta—
phylum aliosque eodem ac ille pede claudicantes tantum profe-
cisse, ut illis vita quodammodo reddita fuerit, scripsit idem Po-
lancus (223, 224, 228, 236).

Postulavit insuper Dolfinus a P. Natali, ut efficacibus argu-
mentis caesari persuadere conaretur, ne reformationem ecclesiae
in capite a concilio petere attentaret, quod quidem solita diligen-
tia ac studio ille praestitit, nec sine fructu3 narn, prout episcopus
quinqueecclesiensis Tridento retulit, imperator Natali postulata
sua summopere moderata et erga sedem apostolicam reverentia
debita et observantia plena futura esse asseveravit (222-224).

Animadvertenda est etiam prudentia illius viri in suis con-
gressibus cum imperatore: in iis enim noluit Patris Lainez apo-
logiam de usu calicis commemorare, quippe qui probe noverat,
quaenam esset caesaris et quorumdam procerum mens in hac re.

