666 EPIST. P. NADAL

eidem breuissime declararem. Ac illud inprimis rogo et 'obsecro
a T. Rda. Ρ. ut predictum Patrem D. Canisium, rebus isthic
foeliciter confectis ad Dei omnipotentis gloriam, huc statim ad
suam messem, eamque Dei munere uberrimam, remittat, ut et
oues iam in Christi ouile reductae conseruentur, et seductae plu-
res quotidie ad idem ouile foeliciter reducantur. Utinam, utinam
uero Augusta nostra plures ex hac nominis Jesv sancta Societate
accipiat, quemadmodum breui quidem fore ualde speramus in
Domino, qui auxiliator est in tempore oportuno. Deinde, quam
possum maxime, tuam Rdam. Paternitatem rogatam et exoratam
uelim, ut mei peccatricis miserae, ac precipue mariti mei in fide
adhuc non satis confirmati, ac demum filiorum nostrorum, in col—
legio maxime germanico uersantium, et totius F uggericae fami—
liae, memor esse dignetur in suis et suorum charissimorum pre-
cibus et sanctissimis sacrificiis pro solito illo Societatis instituto.
Praeterea de contractibus usurariis, quibus isthaec nostra fam'i-
lia non parum irretita est, consilium salutare aliquot desideramus,
si forte Dominus moueat corda nostrorum, ut aliquando de seria
poenitentia cogitent, ne alioquin corpus simul et animam cum
externis istis bonis, quae parui sunt sane momenti, tandem in—
foeliciter amittamus. Verum de his fusius et de aliis multis
R. Ρ. D. Canisius coram explicabit. Neque dubitamus, quin
Rda. Paternitas tua piae nostrae petitioni, quamuis forte impor—
tunae, satisfaciet. Nos uicissim Societati huic sanctae, ac christia-
nitatis conseruatrici, nos totos offerimus in Christo Domino, et
oramus iterum in Christo, Rde. Pater, ut augustanae messis, et
nostrorum iam supradictorum memor esse dignetur. Augustae,
25 Aprilis 1565. .

Eur und der Gesellschaft Jesu redliche ¹ dienerin ‘² und ge-
horsame dochter

URSULA FUGGEmN.

Inscriptio in quarta pagina: Admodum Rdo. in Christo Pa-
tri, Dno. Francisco de Burgia [sic] vicario generali Societatis
Jesv: Romae. Alia manu: 1565. Augusta. 8.ΐᾶ Ursula Fuchera
25 Aprilis. sigilli vestigimn.

¹ Obscure exaratum.
‘-' Ms..deine7in,.

